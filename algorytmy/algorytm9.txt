Treść zadania
Nasz dobrze znany duet, Ada i Serweryn powraca i po raz kolejny może pomóc służbie zdrowia w opałach. Okazuje się, że pewna firma chce przekazać środki dezynfekcyjne szpitalom. Szkopuł w tym, że partia jest wadliwa. Nie wszystkie butelki z płynem są pełne. Płyn będzie transportowany do szpitali samochodami ciężarowymi. Można w nim umieścić określoną ilość pudełek. Z oczywistych powodów władze centralne chciałyby, żeby placówki otrzymały najpierw te pudełka w których jest najwięcej środka dezynfekcyjnego. Pomóż naszym bohaterom i napisz program który wskaże które pudełka należy zapakować, tak aby transport był jak najbardziej efektywny.

Wejście:
W pierwszej linii program otrzymuje liczby naturalne n, m i p oznaczające odpowiednio sumaryczną ilość pudełek, ilość butelek z płynem w każdej z nich oraz pojemność samochodu ciężarowego. Następnie w n liniach program otrzymuje opisy pudełek, składające się z m liczb w zakresie od 0 do 1 wskazujące wypełnienie każdej z butelek, podawanych z precyzją do trzech cyfr po przecinku.

Wyjście:
Na wyjściu program powinien wypisać p opisów pudełek rozpoczynając od sumarycznie najbardziej zapełnionej. W przypadku dwóch pudełek wypełnionych w tym samym stopniu, decyduje kolejność wprowadzania.

1 ≤ n ≤ 50000

1 ≤ m ≤ 50

1 ≤ p ≤ n

Przykład:
Wejście:
6 4 3
0.8 0.7 0.6 0.5
0 0 0 0.1
0.5 0.5 0.5 0
1 1 1 1
1 0.6 0.8 1
0.5 0.6 0.7 0.8
Wyjście:
1 1 1 1
1 0.6 0.8 1
0.8 0.7 0.6 0.5
UWAGA! Zadanie powinno działać w czasie O(n*m). W programie nie można używać biblioteki STL.


